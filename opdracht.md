# Arduino - de opdracht

## Deel 1

Eerst ga je **individueel** aan de slag met behulp van www.tinkercad.com. 
Maak hierop een account aan (je kunt je eventueel aanmelden met je 
Ichthus-Google-account om te voorkomen dat je teveel accounts hebt.

**Oefen** op Tinkercad onder het kopje Circuits aan de linkerkant eerst
met de website door de tutorial te volgen. Maak vervolgens **twee**
opdrachten uit de handleiding die ook in deze repository
aanwezig is, bijvoorbeeld de schakelaar en knight rider.

Als je succesvol op de website twee opdrachten hebt afgerond (laat
ze ter controle **zien**!) kun je door naar Deel 2, of je **helpt**
anderen met wie je bijvoorbeeld zou willen samenwerken bij Deel 2.

Hier volgt **geen** cijfer, maar het is wel **verplicht** om door te mogen
gaan naar Deel 2.

## Deel 2

De opdracht luidt simpel: bouw een **maatschappelijk relevant** product
dat gebruikt maakt van (minimaal) **twee sensoren** en **twee actuatoren**.  
Een sensor is een component dat voor *input* zorgt zoals een knop, 
lichtsensor, schakelaar, temperatuursensor, geluidssensor etc.  
Een actuator is een *output* zoals een lampje, buzzer, servo/motor, 
display of iets in die trant.

Je schrijft een korte **omschrijving**, klein **plan van aanpak**, en legt uit
wat de **toegevoegde waarde** is van jouw product (wat is de maatschappelijke
relevantie?). Dit lever je in op **ItsLearning**! Na het inleveren meld
je je bij de docent om **goedkeuring** aan te vragen. Zodra je inschrijving
is goedgekeurd kun je aan de slag.

Deel 2 wordt beoordeeld aan de hand van de **rubric** die ook in deze
repository aanwezig is.

*N.B.: we beschikken helaas niet over Ã©lke sensor die er is. We hebben
ondertussen een redelijke collectie, maar niet alles kan zomaar.
Eventueel kunnen we iets aanschaffen, maar houd er dan wel rekening mee
dat dit niet per se de volgende les aanwezig is / kan zijn.*
